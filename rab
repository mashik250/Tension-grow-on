২০২৪-এর গণঅভ্যুত্থানের সময় বিক্ষোভকারীদের চিহ্নিত করা, তাদের হত্যা ও দমন-পীড়ন সুপারভিশনের দায়িত্বে ছিলো ১১ সদস্যের একটি কোর কমিটি, যার নেতৃত্ব দিতেন তৎকালীন স্বরাষ্ট্রমন্ত্রী আসাদুজ্জামান খান কামাল। সম্প্রতি প্রকাশিত জাতিসংঘের ফ্যাক্ট ফাইন্ডিং মিশনের প্রতিবেদন বলছে, কোথায় কাকে হামলা করতে হবে তা নির্ধারণ করতো এই কমিটি।

কোর কমিটির সদস্যদের মধ্যে ছিলেন, আইজিপি চৌধুরী আবদুল্লাহ আল-মামুন, র‍্যাবের মহাপরিচালক হারুন অর রশিদ, ডিজিএফআইয়ের প্রধান মেজর জেনারেল হামিদুল হক, এনএসআই প্রধান মেজর জেনারেল হোসেন আল মোর্শেদ, এসবি প্রধান মনিরুল ইসলাম, বিজিবি মহাপরিচালক মেজর জেনারেল মোহাম্মদ আশরাফুজ্জামান সিদ্দিকী, এনটিএমসি প্রধান জিয়াউল আহসান এবং আনসার-ভিডিপির মহাপরিচালক মেজর জেনারেল এ.কে.এম. আমিনুল হক।

#JulyMassacre
